---
---
Redovisning kmom05
=========================

**Några reflektioner kring koden i övningen för PHP PDO och MySQL?**
Jag hade föredragit att lära mig detta utanför ramverket. Givet att detta är något helt nytt för mig
är det svårt att hålla isär vad som är grundfunktionalitet i PHP och vad som tillhör ramverket. Ramverket
underlättar onekligen en hel del men inlärningsmässigt medför det en oönskad lucka i förståelsen.

**Hur gick det att överföra koden in i ramverket, stötte du på några utmaningar eller svårigheter?**
Det gick utan större problem. Återigen så känns valet av objektstruktur bortom controllern som en gissningslek.
Valideringen klagar på antalet metoder i controllerklassen. Jag genomförde en "pure" publicering då jag inte vet
hur jag ska hantera det.

**Hur gick det att använda databasmodulen anax/database, några funderingar kring denna typen av moduler?**
Jag vet i ärlighetens namn inte om att jag använt den modulen.

**Berätta om din slutprodukt för filmdatabasen, gjorde du endast basfunktionaliteten eller lade du till extra features och hur tänkte du till kring användarvänligheten och din kodstruktur?**
Jag höll mig till basfunktionaliteten och försökte ägna tiden åt att träna på objektorienterat "tänk" istället för att fylla på med funktionalitet.
En fundering som jag gärna hade fått någon kunnigs tankar kring är hur man ska resonera kring bearbetning av instanser kontra databasanrop. I samband
med att jag snickrade ihop funktionen för att uppdatera informationen om en film lekte jag lite med tanken att hämta ut alla data från databasen i ett
objekt, att sedan redigera datat i objektet för att sedan uppdatera tabellen. Lösningen jag har nu gör en direkt uppdatering av tabellen baserat på filmens
id då jag inte helt landat i den föregående tanken. Den föregående tanken förefaller dock intuitivt rimlig utifrån ett objektorienterat perspektiv. 
