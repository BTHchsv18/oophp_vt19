---
---
Redovisning kmom01
=========================

**Har du tidigare kunskaper (eller förutfattade meningar) i objektorienterad programmering i PHP eller något annat språk?**

Nej.

**Hur gick det att komma in i PHP och programmering med objekt och klasser?**

Det hela gick lite styltigt. Jag saknade en tydlig genomgång av vad objektorienterad programmering egentligen är, vad det fyller för
funktion, fördelar, nackdelar etc. vilket gjorde det hela lite svårt att tillämpa.

**Hur det gick det att utföra uppgiften “Gissa numret”?**

Det beror nog lite på hur man ser det. Att få ihop en "fungerande" variant utan att putsa till
alla små detaljer som dyker upp (så som att stoppa gissningsmöjligheten när antalet gissningar passerat gränsen och liknande)
gick ganska smidigt men huruvida jag fick till objektorienterad lösninglåter jag vara osagt.

**Vilken taktik valde du för att lagra spelet i sessionen?**

Jag valde att skapa en instans av objektet för varje nytt spel och lagra hela den instansen i sessionen. Jag vet inte om det var en
korrekt väg att gå men valde den då det var det enda jag såg som rimligt. Jag har lite svårt att se poängen med objekt om
dessa måste återskapas vid varje sidladdning och att deras egenskaper måste återinitieras med värden som sparats i session. I en
sådan lösning känns objektorienteringen en aning överflödig. Sen om det är rätt eller fel tänkt är jag långt ifrån säker på men jag
behövde ju välja väg utifrån någon form av resonemang.

**Gick det bra att komma igång med Git och GitHub (du gjorde samma i kursen design)?**

Jag tror det. Då jag lämnade hela designkursens formella moment därhän och ägnade mig åt egna studier av dess innehåll har jag inte
andvänt Git. Jag gick dock tillbaka och tittade på genomgången från designkursen och utifrån den och genomgången i nuvarande kurs
fick jag upp det hela på GitHub. Som jag förstår Git är det otroligt användbart men precis som med andra verktyg i den här kursen så
saknas en genomgång av vad dom är och hur dom fungerar. När saker inte fungerar som i genomgångarna blir det påtagligt att jag saknar
grundkoll på verktygen då jag står ganska handfallen inför de fel jag stöter på.

**Har du några inledande reflektioner kring me-sidan och dess struktur?**

Nej.

**Vilken är din TIL för detta kmom?**
Det har inte trillat ner någon TIL än. För egen del får jag nog bromsa upp det hela och först försöka förstå vad objektorienterad
programmering är innan jag gör kommande övningarna och uppgifterna. Utan en grundförståelse för konceptet objektorientering blir
programmeringsmomenten lite för mycket "kopiering" och "trial and error".
